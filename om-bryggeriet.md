---
layout: page
title: om bryggeriet
---

Ting Tar Tid er et lite hjemmebryggeri som fokuserte på mørk, kraftig, og alternativ øl.
Nå fortiden driver jeg mest med mjødlaging, da det passer bedre på kjøkkenet i leiligheten.
Navnet er basert på en gruk av Piet Hein.

### mjødustyr

Har mulighet til å lage 5l og 2l.
For 2l bruker jeg Norgesglass, hvor jeg har laserkuttet to lag med akrylplate så jeg får satt en vannlås i toppen.

Oppskriften jeg bruker er:

1. varme opp vannet til 35/40 grader
2. tilsette og blande ut ønsket mengde honning
3. tilsette gjærnæring (mye sukker og lite næring i honning)
4. kjøle musten (vann+honning=must) ned til temperatur som gjæren din liker (står bare på kjøkkenbenken)
5. tilsette gjær
6. overføre til gjæringskar
7. la det stå til det slutter å gjære, eller drep gjæren
8. overfør til nytt kar, så grums får lagt seg
9. overfør mjøden til passende beholder/flaske
10. vent gjerne et år før den er blitt god

De gangene jeg koker bær for å ha i mjøden så tar det en del lengre tid å kjøle ned væsken, men jeg har ikke giddet å gå til anskaffing av kjøleutstyr.
Usikker på hva slags betydning det gjør for smaken.

### bryggeutstyr

Har en Grainfather Connect med motstrømskjøler.
Veldig fornøyd med selve maskinen, enkel å bruke.
Eneste ulempen er maks mengden på malt, som gjør at man må bruke flerstegmesking.
