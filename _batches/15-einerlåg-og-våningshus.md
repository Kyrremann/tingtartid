---
layout: batch
title:  "Batch #15: Einerlåg og våningshus"
date:   2019-02-28 12:00:00
preview: alina-miroshnichenko-418350-unsplash-300.png
main_photo: alina-miroshnichenko-418350-unsplash.png
main_photographer: Alina Miroshnichenko
main_photo_username: chemrain
---

Endelig var det tid for å brygge på nytt! Er nesten to måneder siden sist, så det var på høy tid med noe nytt. Denne gangen ble det en blanding av Farmhouse Ale (som jeg kjøpte før jul), sammen med einer som pappa hadde hentet i skogen helgen før. Planen var å prøve å lage einerlåg, og meske malten med einerlågen. Er ikke første gang jeg prøver noe nytt med vannet (se [Mer de Montagne](/batch/06-mer-de-montagne)), og einerlåg er heller ikke noe nytt i norsk bryggekultur.

Prøvde å søke meg opp på hvordan man lager einerlåg, men som ved tilføying av kaffe, man velger fritt selv. Jeg gikk for å tilføye einerlågen før jeg varmet opp vannet til meskingen, og tok eineren ut etter at jeg var ferdig med meskingen. Som betyr at eineren fikk badet i omtrent to timer. Dessverre ikke helt oversikt over mengden einer, da jeg ikke skjønte helt hvordan jeg best kunne veie den. Kan melde fra om at det lukter veldig godt av einer, og einerlåg!


| Brygget    | 28.02.2019 |
| Meskevann  | 23l        |
| Skyllevann | 12l        |
| Før kok    | N/A        |
| Etter kok  | 25l        |
| OG         | 1.064      |
| FG         | 1.013      |
| ABV        | 6.69%      |
| Flasket    | N/A        |
| Ferdig     | N/A        |


Oppskrift finner du på [olbrygging.no](https://www.olbrygging.no/%C3%B8lbrygging-as/100320/farmhouse-ale-allgrain-%C3%B8lsett-frisk-belgisk-ale-saison)


#### bryggenotater

Pappa hadde kjøpt et Grainfather Wortometer for å gjøre kjølingen enklere, ved at man ser hvor kald vørteren er på vei ut av motstrømskjøleren. Og dette fungerte utmerket! Det gikk mye kjappere å kjøle ned vørtere nå, enn tidligere.

Ellers er det jo ikke en skikkelig bryggedag uten at man glemmer noe. Denne gangen glemte jeg å desinfisere kjøleren før kokingen var over, så måtte koke litt ekstra. Pluss jeg glemte å tilsette gjærnæring, men tror det skal gå bra for det.


#### gjæringsnotater

Denne batchen ble delt opp i tre, størstedelen ble basen, 8l ble brukt til å blande med Amoretti Red sour cherry, brukt ca. halve boksen. I ettertid viser det seg at dette ble for lite, da det er lite kirsebærsmak å spore i ølen. Siste 4l ble brukt til å blande med råøl jeg hadde fått av Eik & Tid!


#### smaksrapport

Selve basen, med einerlåg har en god smak, selv om det kanskje ikke er helt min type øl. Dessverre har noen av flaskene vært litt dø, som jeg syns har påvirket opplevelsen negativt. Batchen som ble blandet med sour cherry vil jeg ikke si var vellykket, da man nesten ikke kan smake noe av kirsebæren. Den delen som ble blandet med råøl husker (vet ikke) jeg ikke hvordan var, og jeg finner heller ikke flere flasker merket med det.
