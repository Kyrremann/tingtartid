---
layout: batch
title:  "Batch #3: Askers fruktige hveteøl"
date:   2018-11-24 10:00:00
preview: stefania-crudeli-743745-unsplash-300.png
main_photo: stefania-crudeli-743745-unsplash.png
main_photographer: Stefania Crudeli
main_photo_username: steffcg
---

Nytt samarbeidsbrygg, denne gangen med bror (aka. Slephenden Bryggeri), og vi skal prøve oss på Askers fruktige hveteøl. Prøvd brygget før, men da gikk ting litt dårlig, og han endte opp med å kalle den [Weak Wheat](https://untappd.com/b/slephenden-bryggeri-weak-wheat/2531703).

Alt gikk heller ikke helt etter planen denne gangen, for vi glemte å bruke pumpa under meskingen, så maksimal sirkulasjon under meskingen har vi nok ikke oppnåd. Derfor blir det spennende å se hvordan ølen ender opp med å bli. Vi krysser fingrene for at det ikke blir en ny runde med Weak Wheat. En annen feil vi gjorde var å glemme gjærinæringen, så vi måtte koke vørteren 15 minutter ekstra, og vi glemte å rehydrere tørrgjæret. Får håpe ingen av disse "blemmene" påvirker den endelige ølen. Heldigvis har det begynt å ploppe i gjærlåsen.

Vi har også fått testet mitt nye refactormeter, hvor vi kan lese vørten sin oechsle-skala. For sikkerhetsskyld sammenlignet vi med vanlig tradisjonell hydrometer. Fikk ca den samme målingen, nemling 32 på oechsle-skalaen, og 1,031 med hydrometeret. Dette var en måling gjort før kokingen. Etter kokingen tok vi en ny måling, og traff på OG'en som var nevnt i oppskriften. Målte først med refactormeteret, fikk 1.049, kontrollmålte med hydrometeret, og fikk nesten det samme, 1.050. Så føler meg trygg på at jeg har skjønt hvordan refactormeteret skal brukes.

Som forrige batch, ble denne også delt i to. Jeg helte av 4l i et eget kar, som jeg tenker å tilføre 500ml eplegløgg fra Ringi etter at stormgjæringen er ferdig.


| Brygget    | 24.11.2018    |
| Meskevann  | 20l           |
| Skyllevann | 10l           |
| Før kok    | 25l           |
| Etter kok  | 19,5l         |
| OG         | 1.049         |
| FG         | 1.009         |
| ABV        | 5.33%         |
| Flasket    | 09.12.2018    |
| Flasker    | 36 stk. a 14l |
| - 0,33l    | 24 stk        |
| - 0,5l     | 12 stk        |
| - EG*      | 4l            |
| Ferdig     | 13.01.2019    |

Oppskriften er fra Bryggselv.no, men ligger ikke ute på nettet.

\* Se eplegløgg-avsnittet


#### bryggenotater

Neste gang må vi huske å bruke pumpen under meskingen. Rehydrering av gjæren vet jeg ikke hvor viktig er, men sikkert fint å gjøre alt. Oppdeling av batchen kommer nok til å bli gjort etter stormgjæringen, dette for å sikre likest mulig gjæring av vørteren.


#### eplegløgg i øl

Jeg er stor fan å eksperimentere, og når vi lager så mye som 20l øl, så er det lett å sette av 4l i et eget kar. Denne gangen så ble det forsøkt med Jackobs Eplegløgg, og vi brukte hele 500ml eplegløgg! Da prøvesmakte på den når vi flasket ølen hadde den en overbærende lukt og smak av eplegløgg, nesten slik at det ble for mye. Så det blir spennende å se når dette får karbonert seg, og så lagret.
