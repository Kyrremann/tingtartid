---
layout: batch
title:  "Batch #2: Kaffekværna"
date:   2018-11-03 10:00:00
preview: /assets/tina-guina-639046-unsplash-300.png
main_photo: /assets/tina-guina-639046-unsplash.png
main_photographer: Tina Guina
main_photo_username: kittinskie
---

Etter at jeg fikk blod på tann av å brygge Knuseren sammen med pappa, så ønsket jeg å prøve å brygge noe helt alene også. Derfor kom jeg på idéen om å sette en ny batch av Knusern, men denne gangen dele batchen i fire og tilsette kaffe i tre av karene. Jeg hadde kjøpt inn 1.125g med kaffe, men etter at litt rådføring med familie og kjæreste, endte jeg opp med å kun bruke 500g (de resterende posene ble delt ut, til alles store glede). Se tabell nederst på siden for mer informasjon om kaffen.

Selve bryggingen gikk ikke like bra som første batch. Som forrige gang gikk jeg for dobbeltmesking, men denne gangen sirkulerte ikke meskingen noe særlig, og mesteparten av vørteren gikk i overflow-røret (heldigvis), og det gikk enda dårligere i andre del av meskingen. Så det var første faretegn. Når jeg så skulle la vørteren koke (før humlen blir tilsatt), satt jeg på lokket, og siden jeg ikke var i samme rom som kjelen så endte jeg opp med å koke over en del av vørteren. Man kan trygt si at vasking ble det, og ikke bare bare å få bort seig mørk vørter fra kjele, gulv, og skap.

Heldigvis ble ikke ølen ødelagt av det, jeg fikk smakt på vørteren, målt OG, og alt virket lovende. OG'en var til og med høyere enn forrige batch. Så da var alt klart for første del av gjøringen.

Helgen etterpå var det tid for å eksperimentere med kaffen. Jeg hadde på forhånd delt opp kaffen i fire kar, så det var bare å tilsette kaffe i de forskjellige karene.. Som nevnt tidligere ble det litt endringer i mengde kaffe, og jeg endte opp med å fordele kaffen med 100g, 150g, og 250g. Det mest vanlige er nok heller å brygge kaffe, og blande det inn når man flasker, men jeg ville ha en kraftig kaffesmak. Så da var cold brew løsningen med grovkvernet kaffebønner. Denne helgen hadde jeg også mulighet til å faktisk finne ut om det faktisk ville bli noe god øl, og selv om jeg hadde en pekepinne fra forrige helg, så var jeg veldig spent! Kan trygt si at jeg bommet hardt på stout, men, traff meget godt på brown ale. Så i steden for at jeg kaller ølen "Kaffeknusern" (som var mitt første navnevalg), blir det heller Kaffekverna, en coffee brown ale. Spennende!

Flaskingen ble gjort litt over en uke etter at jeg hadde tilsatt kaffen, og jeg var igjen veldig spent på hvordan smaken hadde utviklet seg. Den hadde dessverre ikke utviklet helt slik jeg hadde tenkt, kaffemsak var det, i masse hvis! Det var bare ikke så stor forskjell på de tre karene. Jeg hadde håpet på at den med 250g kaffe, skulle ha betydelig kraftigere kaffemsak enn den på 100g. Den hadde kanskje lengre ettermsak, men det var nok alt. Så da blir det spennende å se hvordan ølen blir til slutt. Oppdatering kommer rundt jul.

Kan også nevne at dette var første øl jeg bruke sukkerlake på. Hadde glemt å kjøpe inn karboneringsdrops, så da var sukkerlake eneste løsning. Var mye enklere enn jeg hadde trodd. Vi blandet 5,5g sukker per liter, ut i litt varmt vann, blandet det inn i vørteren, og så tappet ølen på flaske. Sidenv i hadde fire kar, så lagde vi en sukkerlake per kar. Litt arbeid må det jo være.


| Brygget    | 03.11.2018  |
| Meskevann  | 25l         |
| Skyllevann | 10l         |
| Før kok    | 23,5l       |
| Etter kok  | 14l         |
| OG         | 1.110       |
| FG         | 1.040       |
| ABV        | 9,19%       |
| Flasket    | 20.11.2018  |
| Flasker    | 32 stk, 14l |
| - base     | 9 stk, 4,5l |
| - 100g     | 7 stk, 3,5l |
| - 150g     | 9 stk, 3l   |
| - 250g     | 8 stk, 3l   |
| Ferdig     | 04.01.2019  |

Oppskrift finner du på [bryggselv.no](https://www.bryggselv.no/finest/105063/knuser-n-imperial-stout-allgrain-%C3%B8lsett-20-liter).


#### bryggenotater

Neste gang jeg skal bruke så mye malt, så vil jeg nok heller trippelmeske. Vil også se på muligheter for å få den enda mørkere, og kanskje blande inn noe krydder. Sannsynligvis ved å dele opp batchen etter stormgjæringen.


#### om kaffen

| Sted        | Brasil, Augusto Ferreira, Sul de Minas                                              |
| Type        | Red Catuai                                                                          |
| Harvest     | August 2017                                                                         |
| Process     | Natural                                                                             |
| Beskrivelse | Sweet and chocolatey. Juicy mouthfeel. Nougat. Soft finish with balanced acidity.   |
| Lenke       | https://www.srw.no/products/brasil-jaguara-natural-lot-42-minas-gerais-filter-roast |
