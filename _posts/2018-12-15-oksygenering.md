---
layout: post
title:  "Oksygenering"
date:   2018-12-15 12:00:00
description: "Ny oppgradering, denne gangen et oksygeneringssett"
---

Etter fredagens forglemmelse og dårlig lufting av vørteren, gikk jeg til innkjøp av et enkelt [oksygeneringssett](https://www.bryggselv.no/utstyr/104757/oksygeneringssett-enkel-regulator-med-oksygen). Var ikke bare bare å kjøpe, da jeg først endte opp med feil slange, og regulator med knekt tupp. Så ble en ekstra tur til BryggSelv før alt var i boks. 

Settet var ganske enkelt å bruke. Man kobler alt sammen, desinfiserer oksygeneringssteinen, legger steinen oppi vørteren, og skrur på oksygenen. Lar dette holde på i ca. et minutt mens man rører steinen rundt.

Ble brukt på dagens [Rustikk koriander](/batch/08-rustikk-koriander), så blir spennende å se om jeg merker noe særlig forskjell. Burde vel kanskje lagd en kontroll batch, men får gjøre det neste gang jeg brygger større mengder med Grainfather.
