---
layout: batch
title:  "Batch #19: Stigebergets Trouble Sleep"
preview: stigbergets-trouble-sleep-300.png
main_photo: stigbergets-trouble-sleep.png
---

Er nesten nøyaktig et år siden sist jeg brygget. Var selv ikke klar over at det var så lenge siden, derfor passet det jo
bra å slå til med en kraftig imperial stout når jeg først skulle brygge igjen. Denner er som vanlig fra BryggSelv, og
heter Stigbergets Trouble Sleep.

På nettsiden står det at denne brygget som man gjorde i "gamle dager", hva nå det skal bety. Jeg brygger den som vanlig
med Grainfather. Den skal også tilsettes kaffe under gjæringen, som er jo noe jeg har eksperimentert med tidligere! Og
det er godt å se at de bruker nesten samme teknikk som jeg gjorde, ved å tilsette kaffen rett i gjæringskaret. Der jeg
valgte å kverne bønnene, tilsetter de de hele. Jeg tenkte som i kjent Ting Tar Tid stil å eksperimentere ved å prøve
begge deler. Det de derimot ikke imponerer med er mengden kaffe. De bruker 5g/l, hvor jeg var på mitt minste på 25g/l.

| Brygget    | 26.09.2020 |
| Meskevann  | 24l        |
| Skyllevann | 7l         |
| Før kok    | 21,5l      |
| Etter kok  | 13l        |
| OG         | 1.115?     |
| FG         | 1.030      |
| ABV        | 11%        |
| Flasket    | 12l        |
| Flasker    |            |
| - 40g      | 4l         |
| - 225g     | 3,5l       |
| - 450g     | 3l         |
| Ferdig-ish | 23.12.2020 |

Oppskrift finner du på [Bryggselv.no](https://www.bryggselv.no/brewers-publications/106034/stigbergets-trouble-sleep-allgrain-%C3%B8lsett-20-liter)


#### bryggenotater

Vil si at bryggingen gikk nesten smertefritt. Siden det var så lenge siden sist, så var det så klart noen småting jeg
glemte. Blant annet glemte jeg å sette på filteret på pumpa, så måtte stikka hånda ned i 45℃ vann for å sette det
på.

Oppskriften brukte 9kg malt, som er godt over hva Grainfather støtter. Derfor endte jeg opp med å dobbeltmeske med en
halv pose risskal for hver runde. Noe jeg syns fungerte veldig bra. Hadde god gjennomstrømning, og fikk en veldig høy OG
etter kokk. Såpass høy at jeg ikke fikk målt den med mitt hydrometer, så derfor er jeg ikke 100% sikker på hva OG-en
faktisk er.

Selve skyllingen var ikke helt vellykket, da jeg glemte å skylle på første runde med mesking, men endte opp med å føre
tilbake litt malt fra første runde i den andre runden med skylling. Så noe fikk jeg i hvert fall hentet ut. Dette er nok
hovedgrunnen til at jeg endte opp med så lite vørter til gjøring.

#### tilsetting av kaffe

Før flasking delte jeg batchen i tre like store deler (4 liter), og tilsatte forskjellige mengde filter kvernet
kaffe. Basert på tidligere erfaringer gikk jeg for det som kalles
[kaldbrygging](https://en.wikipedia.org/wiki/List_of_coffee_drinks#Cold_brew), hvor jeg lot den kværna kaffen ligge over
natten. I underkant av ti timer ble det denne gangen. Glemte dessverre å notere ned tidene.

Som med [Kaffekværna](/batch/02-kaffekværna.md) er målet å lage en øl som smaker kaffe først, og så øl/alkohol. Noen
ville nok heller sagt at jeg burde drikke Irish Coffee. Forrige gang prøvde jeg meg med 100g, 150g, og 250g. Denne
gangen ble det 40g som er hva oppskriften anbefaler i et kar, mens de to andre ble det tilsatt 225g og 450g. Smakte på
40g og 450g versjonen mens jeg flasket, og 40g smaker med som en kaffestout, mens 460g smaker definitivt kaffe først! En
ting jeg også la merke med sistnevnte er at det nok er ganske mye koffein i ølet, så ikke noe man kan kose seg med før
man skal legge seg.

#### om kaffen

| Sted         | Guatemala                  |
| ------------ | -------------------------- |
| Beskrivelse  | Levert av Den Gyldne Bønne |
| Mengde brukt | 40g, 5g per liter          |

| Sted         | Nensebi Refisa, Nensebo, Etiopia                                  |
| ------------ | -------------------------- |
| Beskrivelse  | En fruktig, bærtørket kaffe med hint av rabarbra og toffee        |
| Lenke        | https://www.kolonihagen.no/post/17742760/etiopia-hele-kaffebonner |
| Mengde brukt | 450g, 112g per liter                                              |

| Sted         | San Martin, Tarrazu, Costa Rica                                          |
| ------------ | -------------------------- |
| Beskrivelse  | En leskende kaffe med hint av mandel og plomme                           |
| Lenke        | https://www.kolonihagen.no/post/17728419/hele-kaffebonner-fra-costa-rica |
| Mengde brukt | 225g, 56g per liter                                                      |
