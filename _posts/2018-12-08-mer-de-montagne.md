---
layout: post
title:  "Batch #6: Mer de Montagne"
preview: kyrre-havik-eriksen-bergsjø-unsplash-300.png
main_photo: kyrre-havik-eriksen-bergsjø-unsplash.png
main_photographer: Kyrre Havik Eriksen
main_photo_username: kyrremann
---

Dagens eksperiment var at jeg ønsket å bruke vann fra Bergsjø, som er innsjøen ved hytta vår. Var litt usikker på hva slags type øl som passet hytta, men følte at en fransk saison kunne passe. Kanskje ikke helt sesong for dette i februar (når den blir ferdig), men tenker den sikkert har godt av å lagres til litt varmere tider.

Navngivning er heller ikke så lett, men følte en oversettelse av navnet Bergsjø til fransk var en god løsning. Endte opp med å bytte om *berg* og *sjø*, og oversette *berg* til *fjell*, for å få det til å klinge litt bedre i høret.

Den store utfordringen med å brygge saison er jo at den skal gjære på ganske høy varme. Min oppskrift ønsker at den skal starte på 24°C og så stige fritt (hva nå det betyr) opp til maks 30°C. Da jeg ikke har noen rom som er så varme, så har jeg fått lånt en liten ovn av naboene slik at jeg kan heve temperaturen i boden. Så får vi se hvordan vi går. Planen er å heve den med 1°C hver femte dag.


| Brygget    | 08.12.2018 |
| Meskevann  | 6,5l       |
| Skyllevann | 5l         |
| Før kok    | N/A        |
| Etter kok  | 7l         |
| OG         | 1.056      |
| FG         | 1.006      |
| ABV        | 6.7%       |
| Flasket    | 29.12.2018 |
| Flasker    | 17 a 0,33l |
| Ferdig     | 02.02.2018 |

Oppskrift finner du på [bryggselv.no](https://www.bryggselv.no/finest/104872/saison-rustique-allgrain-%C3%B8lsett-25-liter).


#### bryggenotater

Selve bryggeprosessen gikk som den pleier, ingen nemneverdige hendelser, bortsett fra at jeg fikk prøvd den nye spiralkjøleren min! Og gjett om det hjalp! Brukte ca 15 minutter på å kjøle ned værteren fra 100°C til 24°C. Så superfornøyd med det kjøpet. Foreløpig må jeg koble den til dusjen, så litt tungvindt å bære vørteren til badet, men heldigvis brygger jeg under 10l, så ingen fare for ryggen.

Ble brukt en annen gjær enn nevnt i oppskriften, nemlig M29 French Saison gjær fra Mangrove Jack's.


#### gjæringsnotater

Gikk ikke helt som forventet med denne gjæringen, klarte å varme den opp for mye, så ble stressgjæring. Kommer derfor bare til å la den gjære i to uker før jeg flasker den. Mer om hva som skjedde kan leses i [uhell under gjæring](/2018/12/10/uhell-under-gjæring).
