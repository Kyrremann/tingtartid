---
layout: post
title:  "Smakt på to batcher til"
date:   2019-01-05 12:00:00
description: "Fått smakt på batch #4 og #5"
---

I dag hadde jeg besøk av en kompis, og batch [#4](batch/4-single-hop-lucky-jack) og [#5](batch/5-en-sjakkmesters-weissbier) var nesten ferdig, så da tenkte jeg at vi kunne smake på de.

Startet så klart med batch #4, som egentlig skulle vært en litt hoppy pale ale, men viser seg at den er blitt infisert, sannsynligvis under nedkjølingen, da jeg gjorde det i vasken med kaldtvann, uten lokk. Så man kan trygt si at det var en bommert.

Etter den ikke fullt så vellykkete første batch, så var det mer håp for batch #5. Den lukte i hvert fall riktig, men traff ikke helt på smaken, dessverre. Tydelig banansmak, som det ofte er i en weissbier, men ble for mye vørtersmak. Litt usikker på grunnen til det, kanskje for høy mesketemperatur.
