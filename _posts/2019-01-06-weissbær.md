---
layout: batch
title:  "Batch #14: Weissbær"
preview: syd-wachs-128767-unsplash-300.png
main_photo: syd-wachs-128767-unsplash.png
main_photographer: Syd Wachs
main_photo_username: videmusart
---

Første søndag i januar skulle jeg flaske [Bitter bokk](/batch/09-big-burly-barleywine) (som trenger et nytt navn etter å ha smakt på den!), så da tenkte jeg at det også passet å sette en ny batch. Denne gangen ble det en av de fire typene jeg kjøpte fra [Ølbrygging.no](https://www.olbrygging.no/).

Jeg startet med Weissbier da jeg har noen kilo med bær jeg ønsker å bruke opp. Selve bryggeprosessen gikk ikke helt som ønsket, meskingen ble ganske problematisk ved at maltet tyknet til, og jeg måtte hele tiden røre for å få vørteren til å flyte igjennom. Dette igjen førte til mye grums i vørteren. Så jeg var veldig skeptisk til hvor bra dette kom til å bli når den ble satt til gjæring.

~~Enda ikke funnet et godt navn på denne batchen, kommer til å dele den opp i tre, hvor det blir brukt blåbær i ett kar, blokkbær i ett annet, og base i det siste.~~

Siden den ble delt opp i tre, med blokkbær i et kar, og blåbær i et annet (egentlig to forskjellige kar), så tenker jeg at Weissbær er et egnet navn.


| Brygget     | 06.01.2019 |
| Meskevann   | 18.6l      |
| Skyllevann  | 14l        |
| Før kok     | 26l        |
| Etter kok   | 21.5l      |
| OG          | 1.060      |
| FG          |            |
| - base      | 1.020      |
| - blåbær    | 1.015      |
| - blokkbær  | 1.016      |
| ABV         |            |
| - base      | 5.25%      |
| - blåbær    | 5.91%      |
| - blokkebær | 5.78%     |
| Flasket     | 20.01.2018 |
| Ferdig      | 24.02.2019 |

Oppskrift finner du på [olbrygging.no](https://www.olbrygging.no/%C3%B8lbrygging-as/100355/weissbier-allgrain-%C3%B8lsett-tradisjonelt-hvete%C3%B8l-fra-syd-tyskland)


#### bryggenotater

Hadde problemer med tykk mesk, som tvang meg til å røre mye i malten. Kan hende jeg burde ha risskall tilgjengelig for en senere anledning.


#### gjæringsnotater

Tok en ny titt på gjæringskaret fire dager etter brygging, og det var nesten 5cm med bunnfall, men den hadde gjæret ned til *1.020*, og fått en godt smak! Så selv om jeg var tvilsom i starten, så tror jeg dette kan bli en god øl, som jeg trygt kan bruke bærene mine på!

Mandag 14. januar ble det tilsatt bær i tre forskjellige kar. Måtte dele blåbærene i to kar, da jeg kun hadde ett 10l-kar. Karene med blåbær ble så blandet sammen igjen før flasking.


| 6l vørter | 500g blokkebær |
| 4l vørter | 400g blåbær    |
| 4l vørter | 500g blåbær    |
