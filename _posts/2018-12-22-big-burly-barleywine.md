---
layout: post
title:  "Batch #9: Big Burley Barleywine"
preview: kyrre-havik-eriksen-1245384-unsplash-300.png
photo: kyrre-havik-eriksen-1245384-unsplash.png
unsplash_photographer: Kyrre Havik
unsplash_username: kyrremann
---

Desember 2018 var månedens ølsett en barleywine, som både pappa og jeg hadde lyst til å brygge. Derfor ble det et nytt samarbeid mellom Fiskeslo og Ting Tar Tid. Da det var snakk om 9kg malt bestemte vi oss for å dobbelt-meske, som betyr at vi brukte over 3 timer på meskingen til sammen. Vi endte også opp med mer vørter enn planlagt, da vi ikke beregnet mengde skyllevann, men fulgte oppskriften slavisk. Dette løste vi med å å koke ekstra lenge, og uten lokk.

Det var under kokingen vi oppdaget det første problemet, vi hadde fått feil gjær! Opprinnelig skal det brukes en gjær av typen engelsk lager, men vi hadde fått en Weihenstephan gjær fra Tyskland. Derfor navnet bokk, da jeg tror vi vil havne mer på typen bokk enn barley wine.

Når vi skulle tilsette humlen, så tok jeg en sjefsavgjørelse om at vi ikke skulle bruke humlepose, som første til det andre problemet denne bryggedagen. For dette medførte til at når vi skulle kjøle ned vørteren, så tettet systemet seg. Litt av en bryggedag. Så da ble spørsmålet hvordan vi kjøler ned 22l med vørter. Vi gikk for den tradisjonelle måten ved å gjøre det over natten. I følge internett vil dette lede til bittrere øl, så det blir jo spennende å smake.

Dagen etter, søndag lille julaften var det endelig tid for å tilsette gjæren, og nå begynner det endelig å gå bra igjen. Noen timer etter at gjæren ble blandet inn, så begynner det å ploppe i gjærlåsen, og det gjør det fortsatt, nå 24 timer etter at gjæren ble tilsatt.


| Brygget    | 22.12.2018 |
| Meskevann  | 24l        |
| Skyllevann | 12l        |
| Før kok    | 29l        |
| Etter kok  | 22l        |
| OG         | 1.096      |
| FG         | 1.020      |
| ABV        | 9.98%      |
| Flasking   | 06.01.2019 |
| Flasker    | 16,5l      |
| - 0,5l     | 20 stk     |
| - 0,33l    | 19 stk     |
| Ferdig?    | 06.06.2019 |

Oppskrift finner du på [bryggselv.no](https://www.bryggselv.no/allgrain/105207/big-burly-barleywine-ølsett-til-20-liter-barsk-og-brutal-barleywine).


#### bryggenotater

Til neste gang så må vi huske å bruke humlepose, eller så kommer ting til å tette seg! Det ble også brukt en annen gjær enn nevnt i oppskriften, nemlig Saflager 34/70 gjær fra Fermentis, dette pga. vi fikk feil av BryggSelv.


#### gjæringsnotater

Ikke den ideelle gjæringstemperaturen, da vi ligger på 15°C, som er øvre grense.
