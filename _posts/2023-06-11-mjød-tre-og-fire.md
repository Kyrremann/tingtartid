---
layout: post
title:  "Batch #24: Mjød tre og fire"
preview: jonas-hensel-3Cpws7ibtfo-unsplash-300.png
main_photo: jonas-hensel-3Cpws7ibtfo-unsplash.png
main_photographer: Jonas Hensel
main_photo_username: jns_hnsl
---

Endelig fikk jeg satt i gang å lagd litt mer mjød.
Selv om jeg Ikke er ferdig med å drikke opp den forrige runden, så var jeg gira på å prøve å lage mjød med bær!
Planen er å la den gjære ferdig, og så tilsette bær før jeg skal flaske den.
Da slipper jeg å kjøpe store mengder bær, for jeg kan heller fordele mjøden i mindre glass og prøve forskjellige bærtyper.

![Gjærende must i 5l glassballong]({{ site.baseurl }}/assets/batch/mer-mjød.png)

#### tredje mjød

Denne mjøden ble laget med sommerhonning kjøprt av en kollega.

| Satt       | 11.06.2023 |
| Vann       | 3l         |
| Honning    | 3kg        |
| Temperatur | 35         |
| Must       | 5l         |
| OG         | 1.180      |
| FG         | 1.140      |
| ABV        | 5,25%      |
| Flasket    | 09.09.2023 |

Testet ut en pakke Lallemand Lalvin EC1118 Champagne gjær.

#### fjerde mjød

Usikker på hva slags honningtype denne ble lagd på, men jeg fikk den gratis, så sier ikke nei til det.
Grunnen til at jeg fikk den gratis var fordi den allerede hadde begynt å gjære, så det er ikke lov til å selge den.
Så på grunn av det så ble den levert frossen, og jeg holdt den frossen inntil døgnet før jeg skulle bruke den.
Personlig så så den ikke noe annerledes enn vanlig honning, men syns den kanskje være mer rennende når jeg skulle overføre den til kjelen.
Blir spennende å se om jeg ser og smaker noe forskjell på denne batchen og den forrige.

| Satt       | 13.06.2023 |
| Vann       | 2.8l       |
| Honning    | 3kg        |
| Temperatur | 35         |
| Must       | 5l         |
| OG         | 1.180      |
| FG         | 1.120      |
| ABV        | 7,5%       |
| Flasket    | 26.08.2023 |

For å gjøre det enklere å sammenligne med de to første batchene mine valgte jeg en pakke Mangrove Jack's Mead Yeast M05.

#### bryggenotater

Brukte samme "oppskrift" som i [batch #20](20-mjød), som jeg føler er en effektiv og enkel måte å lage mjød på.
Gikk for så lik fremgangsmåte som mulig på begge disse batchene, men endte opp med litt forskjellig vannmengde.
Jeg antar dette er fordi jeg sikkert fikk litt mer enn 3kg honning.
Tok ikke bryet med å veie de selv, da alt lå i små syltetøyglass.

*xx.06.23* - Nå står de begge å gjærer i kjelleren som bare det!

*07.08.23* - Gjæren ble drept på #3.

*16.07.23* - Gjæren ble drept på #4.

*07.08.23* - Fordelte ferdig gjæret mjød på 2l glasskrukker. Hver batch ble delt opp og tilsatt 2dl blåbær i den ene, og 1,5dl rips i den andre. Hadde lagd sirup ved å blande bær og sukker (1:1) i et eget glass. Ble også 0,5l til overs som jeg helte over i en flaske.

#### smaksrapport

Smakt på basen til begge batchene, og rips-versjonen av #3.
Var ikke noe markant forskjell på basene, selv om #4 hadde en kraftigere smak.
Om det er på grunn av høyere alkohol, type honning, eller fordi den allerede hadde begynt å gjære er jeg usikker på.
Frister å tenke at det er på grunn av honningtypen.

Rips-mjøden smakte overraskende lite.
Hadde fått en fin rødlig farge, men ellers ikke noe særlig ripssmak.
Dette var litt skuffende, da den smakte ganske mye rips når den ble flasket!
